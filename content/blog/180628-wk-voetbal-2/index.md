+++

title = "Rebic, Kuipers, een juichende Duitser en politiek"
date = 2018-06-28T09:35:58+02:00 
tags = [ "sport", "voetbal" ] 
series = [ "artikelen", "wk voetbal 2018" ]  
draft = false
summary = "Ook in de tweede week van het wereldkampioenschap in Rusland keek ik best veel voetbal. En ik voel me vermaakt, moet ik wel zeggen."

image = '980548424'
image_alt = 'Rebic juicht na zijn doelpunt tegen Argentinië'
credits-name = 'Clive Brunskill | Getty Images'
credits-link = ''

+++

_Ook in de tweede week van het wereldkampioenschap in Rusland keek ik best veel voetbal. En [ik voel me vermaakt](https://media.giphy.com/media/hrnYspWWhsIyA/giphy.gif), moet ik wel zeggen._

### Ante Rebic

Argentinië draait voor geen meter, en Kroatië juist wel. Dan gaat de Argentijnse doelman Caballero ook nog verschrikkelijk in de fout. [Rebic doet hier alles goed](https://www.youtube.com/watch?v=hcM5n71XmBo), waarbij ik vermoed dat het helpt dat hij geen tijd heeft om na te denken. Want voor hetzelfde geld schiet-ie de bal het stadion uit of richting de cornervlag.

### Björn Kuipers

Een kenmerk van zelfverzekerdheid is juist toegeven dat je het fout had. Hoe groot het belang ook is van de (enorme) ego’s om je heen. Conclusie: [Björn Kuipers zit lekker in z’n vel](https://nos.nl/artikel/2237848-kuipers-oogst-bewondering-geef-hem-de-finale.html).

### Juichende Duitser

Sommige mensen weten zich geen raad met hun opgekropte spanning. De Duitse teammanager Georg Behlau is zo iemand. Hij wrijft [de winst _in extremis_](https://www.youtube.com/watch?v=4e9a3KptfC0) op Zweden er na het laatste fluitsignaal nog even in [bij de Zweedse bank](https://nos.nl/artikel/2238101-duitsland-in-extase-bloed-zweet-en-tranen-en-toen-kwam-kroos.html).

Zoals juf Ank zou zeggen: ‘Dat vinden we niet raar, dat vinden we bijzonder.’

### Politieke uitingen

Ik moet altijd lachen als de FIFA [voetballers beboet](https://nos.nl/artikel/2238390-xhaka-en-shaqiri-beboet-voor-albanese-gebaren-tegen-servie.html) vanwege politieke uitingen. Heel hard lachen.