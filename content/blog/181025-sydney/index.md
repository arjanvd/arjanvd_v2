+++

title = "Negen uur in Sydney"
date = 2018-10-25T09:36:00+02:00 
tags = [ "sydney" ] 
series = [ "artikelen", "australië 2018" ] 
draft = false
summary = "Ik was een weekje — ja, een weekje — in Australië voor m’n werk. Op de laatste dag had ik effectief nog negen uur om ook iets toeristisch te doen. In Sydney is dat geen straf."

+++

_Ik was een weekje — ja, een weekje — in Australië voor m’n werk. Op de laatste dag had ik effectief nog negen uur om ook iets toeristisch te doen. In Sydney is dat geen straf._

Ik werd om 8.15 uur wakker in het hotel waar ik de vorige avond om 22.15 uur was aangekomen. Ik had nauwelijks iets uitgepakt, dus ik was zo op weg om in negen uur zo veel mogelijk te zien.

### Royal Botanic Gardens

Vanuit het hotel was het een klein stukje naar de Royal Botanic Gardens. Dat deze tuinen koninklijk zijn geworden, is logisch. Prachtig gesitueerd en aangelegd, en — voor iemand die een Vlaamse gaai al een bijzondere vogel vindt in de stad — met bijzondere vogels.

{{< gallery-blog >}}
{{< gallery-blog__image src="media/IMG_0962" id="181025_1" alt="een bijzondere vogel" >}}
{{< gallery-blog__image src="media/IMG_0967" id="181025_2" alt="een bijzondere vogel" >}}
{{< gallery-blog__image src="media/IMG_0968" id="181025_3" alt="zwembad aan de haven" >}}
{{< gallery-blog__image src="media/IMG_0972" id="181025_4" alt="grasveld met daar omheen verschillende soorten bomen" >}}
{{</ gallery-blog >}}

### Skyline

Zo verder lopend ontvouwt de skyline van Sydney zich. Niet alleen vanaf de rivier, maar eigenlijk vanuit alle hoeken indrukwekkend. De uitgesproken architectuur helpt zeker mee.

{{< gallery-blog >}} 
{{< gallery-blog__image src="media/IMG_0970" id="181025_5" alt="zicht op Harbour Bridge vanaf de punt van de Royal Botanic Gardens" >}}
{{< gallery-blog__image src="media/IMG_0971" id="181025_6" alt="skyline van Sydney" >}}
{{</ gallery-blog >}}

### Sydney Opera House

Het iconische Sydney Opera House is dat niet voor niks. Van ver én van dichtbij is het werkelijk schitterend. Het was nu niet volledig toegankelijk vanwege de opening van de [Invictus Games](https://www.invictusgames2018.com), maar in negen uur neem je het zoals het komt.

{{< gallery-blog >}} 
{{< gallery-blog__image src="media/IMG_0974" id="181025_7" alt="Sydney Opera House" >}}
{{< gallery-blog__image src="media/IMG_0976" id="181025_8" alt="Sydney Opera House" >}}
{{< gallery-blog__image src="media/IMG_0993" id="181025_9" alt="Sydney Opera House" >}}
{{</ gallery-blog >}}

### Circular Quay

Bij Circular Quay is het een komen en gaan van alles en iedereen. Ferry’s, treinen en vooral heel veel mensen. Harbour Bridge is er nooit ver weg en ik twijfelde of ik de ferry naar de overkant zou nemen om over de brug terug te lopen.

Uiteindelijk besloot ik om dat niet te doen. Het was nog voor twaalf uur en ik had al tien kilometer gelopen. (Waarmee maar weer duidelijk werd dat niet al mijn beslissingen rationeel zijn. Want ik was bepaald nog niet klaar met lopen, dus dit had er best nog wel bij gekund.)

{{< gallery-blog >}} 
{{< gallery-blog__image src="media/IMG_0981" id="181025_10" alt="Sydney Opera House vanaf Circular Quay met ook een enorm cruiseschip" >}}
{{< gallery-blog__image src="media/IMG_0982" id="181025_11" alt="Harbour Bridge vanaf Circular Quay" >}}
{{< gallery-blog__image src="media/IMG_0985" id="181025_12" alt="De ferries van Circular Quay met de skyline op de achtergrond" >}}
{{</ gallery-blog >}}

### The Rocks

Ik liep verder naar de oudste wijk van Sydney, The Rocks. Een groot deel ligt letterlijk in de schaduw van Harbour Bridge. De gebouwen van zandsteen zijn apart. En het is er hip, maar toch ook weer niet. De Rotterdammer in mij voelde zich er fijn.

{{< gallery-blog >}} 
{{< gallery-blog__image src="media/IMG_0986" id="181025_13" alt="een krappe straat met oude gebouwen" >}}
{{< gallery-blog__image src="media/brug" id="181025_14" alt="de onderkant van Harbour Bridge" >}}
{{< gallery-blog__image src="media/IMG_0989" id="181025_15" alt="verschillende schepen varen onder Harbour Bridge door" figcaption="" >}}
{{< gallery-blog__image src="media/IMG_0995" id="181025_16" alt="zicht op The Rocks vanaf de kade" >}}
{{</ gallery-blog >}}

### Queen Victoria Building

De architectuur van de Queen Victoria Building werd op veel plekken uitgebreid geprezen, en ik werd niet teleurgesteld. Er zitten voornamelijk veel te dure winkels, die — eerlijk is eerlijk — prima passen bij de uitstraling van het gebouw.

{{< gallery-blog >}} 
{{< gallery-blog__image src="media/IMG_1006" id="181025_17" alt="overzicht van het gebouw vanaf een hoge positie met centraal een hangende klok" >}}
{{< gallery-blog__image src="media/IMG_1008" id="181025_18" alt="glas-in-lood-ramen in een waaiervorm" >}}
{{< gallery-blog__image src="media/IMG_1009" id="181025_19" alt="close-up van een van de prachtige klokken" >}}
{{< gallery-blog__image src="media/IMG_1010" id="181025_20" alt="overzicht van het gebouw vanaf een hoge positie met centraal een hangende klok" >}}
{{</ gallery-blog >}}

### Kapot

Ik [moest ook nog langs de Rapha store]({{< ref "181020-rapha-sydney/index.md" >}}) en toen had ik negentien kilometer gelopen. Ik had nog drie uur over, maar ik was kapot.

Ik wandelde terug naar het hotel en heb een kopje thee gedronken. En nog een. Tot de taxi kwam die me naar het vliegveld bracht.

Zeven uur wandelen door Sydney, vermoeiend maar fantastisch. Ik kan het iedereen aanraden.