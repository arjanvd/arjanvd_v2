+++

title = "De ploegleider die je iedereen wenst"
date = 2020-10-08T16:46:59+02:00 
tags = [ "beleving", "sport", "wielrennen" ] 
series = [ "artikelen" ] 
summary = 'Mijn liefde voor Marc Madiot, ploegleider van wielerploeg Groupama-FDJ wordt met elke ronde groter.'
draft = false

image = ''
image_alt = ''

[[resources]]
src = ''
alt = ''
figcaption = ''


+++

Mijn liefde voor Marc Madiot, ploegleider van wielerploeg Groupama-FDJ wordt met elke ronde groter. 

Het begon met de overwinning van Thibaut Pinot op de Tourmalet in de Tour de France vorig jaar:

{{< youtube id="wqpZtTJ21VM" >}}

(En, omdat ik weet dat je er niet genoeg van krijgt, hierbij uit een andere hoek:  [via de Twitterfeed van Groupama-FDJ](https://twitter.com/GroupamaFDJ/status/1152622948542382080/video/1).)

Wellicht een beetje _over the top_, en veel mensen zullen het vooral grappig hebben gevonden. Zoals je lacht om een kind dat op Sinterklaasavond dat vurig begeerde cadeau krijgt en dat de rest van de avond in volle onschuldige blijdschap aan iedereen duidelijk blijft maken, totdat het eigenlijk ongemakkelijk wordt.

Maar zo ziet pure sportbeleving eruit. (Bij iedereen die beweert van niet, staat het filter te strak afgesteld. Of je houdt niet voldoende van sport — moeilijk te geloven, maar dat kan —  of je onderdrukt je emoties liever — goed mogelijk, maar op langere termijn niet handig voor je mentale gezondheid.)

Pure sportbeleving heeft ook een andere kant, laat Madiot in diezelfde Tour de France zien. Pinot heeft een paar dagen later met een blessure af moeten stappen, en is ontroostbaar. Ook in dergelijke slechte tijden is Madiot er voor zijn renner (met [hier een vertaling](https://www.nieuwsblad.be/cnt/dmf20190729_04533361) voor als je Frans wat roestig is geworden). [Prachtig](https://twitter.com/France2tv/status/1155783667253415937).

En dat het niet alleen in de magie tussen Madiot en Pinot zit, laat [dit filmpje](https://twitter.com/TeoBarbey/status/1314226599068422145) zien. Arnaud Démare, topsprinter van de ploeg, wint alweer z’n tweede etappe in de huidige Giro d’Italia. Madiot leeft in spanning mee met de laatste kilometer, roept wat aanmoedigingen naar het enorme scherm (‘Allez Nono, allez mon pétit!’) en sluit af met ‘Oui. Oui, oui, oui. Alors.’

Het is alsof ik naar mezelf zit te kijken tijdens een wielerkoers. 

**Naschrift 30 oktober 2020**  
Tot mijn grote vreugde zag ik bij toeval dit filmpje uit 2013 voorbij komen. Genieten. 

{{< youtube id="NMmyyEOeVTs" >}}