+++

title = "Ronaldo, Griezmann, Kawashima, Blatter"
date = 2018-06-23T09:35:58+02:00 
tags = [ "sport", "voetbal" ] 
series = [ "artikelen", "wk voetbal 2018" ] 
draft = false
summary = "De eerste week van het wereldkampioenschap voetbal in Rusland zit er alweer op. Nederland doet niet mee en eerlijk gezegd vind ik dat wel rustig. Toch heb ik meer gekeken dan ik vooraf had gedacht, ook al was dat heel onregelmatig. Dit viel me afgelopen week op."

image = 'CRIS'
image_alt = "Portugal's Cristiano Ronaldo celebrates his side's opening goal during a Group B match against Spain."
credits-name = 'AP'
credits-link = ''

+++

_De eerste week van het wereldkampioenschap voetbal in Rusland zit er alweer op. Nederland doet niet mee en eerlijk gezegd vind ik dat wel rustig. Toch heb ik meer gekeken dan ik vooraf had gedacht, ook al was dat heel onregelmatig. Dit viel me afgelopen week op._

### Christiano Ronaldo

Na een nogal gezapige eerste wedstrijd tussen Rusland en Saoedi Arabië, knalden Spanje en Portugal er vol op. Wat een fijne wedstrijd! De drie goals van Christiano Ronaldo springen er wel uit, met name de laatste.

Want wat je ook vindt van de maniertjes van Christiano Ronaldo — en daar vind ik best wel wat van — doet-ie bijzondere dingen met een bal. En dan vooral het moment waarop. Als je in de 87e minuut achter de bal gaat staan voor een vrije trap, is de druk heel groot. [Maar hij schiet ‘m feilloos binnen](https://www.youtube.com/watch?v=4rp2aLQl7vg).

### Antoine Griezmann

Antoine Griezmann kreeg in de wedstrijd Frankrijk-Australië een penalty na interventie van de videoscheidsrechter. Dat was voor het eerst in de geschiedenis van het WK. Dat is een aardig weetje voor een pubquiz over twintig jaar, maar daar gaat het me hier niet om. Want Griezmann laat hier zien hoe je een pingel binnenschiet. Kans voor de keeper om [zo’n penalty tegen te houden](https://www.youtube.com/watch?v=-4_SXeQdIJo): 0%.

### Eiji Kawashima

Dit is het WK van de technologie. Videoscheidsrechter, doellijntechnologie. Maar de Japanse keeper Kawashima zet z’n meest eerlijke gezicht op om te ontkennen dat de bal achter de doellijn is geweest. [Schitterend](https://www.youtube.com/watch?v=y4SeAfCg7-o). Kansloos, maar schitterend.

### Sepp Blatter

Het is fascinerend en een beetje pijnlijk tegelijk om te kijken naar vergane glorie. Zeker wanneer het object eigenlijk nog steeds [niet van zijn vergankelijkheid wil weten](https://nos.nl/artikel/2237450-blatter-is-op-het-wk-en-waant-zich-in-vroeger-tijden.html).
