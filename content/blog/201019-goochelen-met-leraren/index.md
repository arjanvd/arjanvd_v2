+++

title = "Goochelen met leraren"
date = 2020-10-19T16:46:59+02:00 
tags = [ "bullshit", "getallen", "onderwijs" ] 
series = [ "artikelen" ] 
summary = "Het valt me vaker op en soms loopt het over m’n schoenen: nieuws dat eigenlijk geen nieuws is. Met vandaag: ’Leraren willen strengere coronamaatregelen in de klas’"
draft = false

image = 'matrix2'
image_alt = 'groene cijfers op een zwarte achtergrond'
credits-name = 'IMDB'
credits-link = 'https://www.imdb.com/title/tt0133093/mediaviewer/rm1835308289'

[[resources]]
src = ''
alt = ''
figcaption = ''


+++

Het valt me vaker op en soms loopt het over m’n schoenen: nieuws dat eigenlijk geen nieuws is. Met vandaag: [’Leraren willen strengere coronamaatregelen in de klas’](https://nos.nl/l/2352921). 

Vakbond Leraren In Actie (LIA), zo’n naam die de lading direct dekt, heeft een peiling gehouden onder de leden. Daaruit komt het beeld naar voren dat het slecht gesteld is met de naleving van coronaregels door leerlingen. Reden genoeg om er [in het persbericht](https://www.lerareninactie.nl/UitslagPeiling13oktober2020) geen gras over te laten groeien. _’Het water staat het hele onderwijs aan de lippen, regering, houd leerlingen, leraren, ondersteunend personeel en ouders heel, zodat het onderwijs zo goed en veilig mogelijk door kan gaan.’_ 

LIA-voorzitter Peter Althuizen vindt dat de zorgen van leraren niet serieus worden genomen. Zwaaiend met de resultaten van de meest recente LIA-peiling pleit hij voor meer verplichte voorzorgsmaatregelen in de klas. _’Maar dat willen ze in Den Haag niet horen want de school is een soort opvang geworden voor kinderen van werkende ouders,’_ blijkt Althuizen niet te beroerd voor een sappige quote. 

Ferme taal, maar waar is die op gebaseerd? Ja, er was een LIA-peiling, maar wat daarin is gevraagd is onduidelijk. De sociaal wetenschapper in mij laat deze even lopen, want de respons is wel bekend. En alleen daaruit wordt al heel veel duidelijk. 

Uit de peiling blijkt dat 55% _’het niet veilig vindt om door te gaan met het huidige klassikale onderwijs aan volle klassen’_. 

Stevige cijfers! 55% van de leraren in het voortgezet onderwijs wil op een andere manier lesgeven! Leraren in actie! Minister Slob moet aan de bak! 

Nou nee. Die 55% is namelijk niet 55% van het totaal aantal leraren in het voortgezet onderwijs, maar van de 15% van de 2200 LIA-leden die de moeite hadden genomen om de vragenlijst in te vullen. Dat zijn 182 docenten. Dus 8,3% van de LIA-leden is voor strengere maatregelen. 

Dat is al een stuk lager, en hier blijft helemaal niets van over als we 182 bezorgde docenten afzetten tegen de gehele populatie docenten in het voortgezet onderwijs. Dat zijn er 75.234 (weliswaar peiljaar 2019, maar [het schommelt al jaren rond de 75.000](https://duo.nl/open_onderwijsdata/databestanden/vo/onderwijspersoneel/vo-personeel1.jsp)). 

182 docenten op 75.234 komt neer op 0,24%. 24 op de 10.000. Een bescheiden klas op zo'n 333 volle klassen van dertig. 

Is er ook een vakbond ‘Leraren die nadenken voordat ze in actie komen’?