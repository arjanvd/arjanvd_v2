+++
title = "Paddenconferentie"
date = 2018-10-07T23:01:06+02:00
tags = [ "gedicht"] 
series = [ "snippers" ] 
draft = false
summary = "Van zo'n gedicht word ik spontaan vrolijk!"

+++

Paddenconferentie

> Er was een conferentie
> Van padden in de stad
> En Zijne Excellentie
> Opende het debat:
> 
> – Padden aller landen,
> Weest u even stil!
> U bent in goede handen,
> Zeg mij wat u wil!
> 
> De padden gingen praten
> Maar wat bleek al gauw?
> Dat iedereen in hoge mate
> Iets heel anders wou.
> 
> – Ik wil een paard, zei Ruiterpad.
> – Ik wil een fiets, zei Rijwielpad.
> – Ik wil een zwaard, zei Oorlogspad.
> – En ik wil niets, zei Hazepad, en ging er snel vandoor.
> 
> – Het strand moet dichterbij, zei Zandpad.
> – Ruimte voor mijn benen, zei Gangpad.
> – Stoplichten voor mij, zei Zebrapad.
> – En ik wil van stenen, zei Levenspad, of rottigheid geen spoor.
> 
> En elke pad zei wel weer wat:
> Bospad, Voetpad, Rijpad,
> Slingerpad en Kronkelpad,
> Wandelpad en Zijpad,
> Ze hadden allemaal wel wat.
> 
> Alleen Schildpad schudt zijn hoofd en zweert:
> – Volgens mij zit ik verkeerd.

Hier word ik spontaan heel vrolijk van. Hoog tijd om [de kindergedichtenbundel van Robbert-Jan Henkes](https://www.bol.com/nl/p/wit-als-een-wat/9200000092910440/) te kopen.