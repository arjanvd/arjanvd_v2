+++

title = "Doe dan voor"
date = 2016-09-19T14:24:28+02:00 
tags = [ "fotografie", "scherpte" ] 
series = [ "artikelen" ] 
summary = 'Als je je in Rotterdam ergens mee bemoeit, wordt het nooit saai.'
draft = false

image = 'IMG_1647'
image_alt = 'Zicht op de Erasmusbrug vanaf de Boompjes'
credits-link = ''
credits-name = 'arjanvd'

[[resources]]
src = ''
alt = ''
figcaption = ''


+++

Twee jonge vrouwen zitten aan de Nieuwe Maas, bij het koopvaardijmonument De Boeg. Ik zit naast Hugo op een randje, op veilige afstand van het water.

Ze hebben het over het organiseren van een feest en proberen toegangskaartjes te fotograferen met de Erasmusbrug en de Rotterdam op de achtergrond. De een geeft de ander aanwijzingen. ’Je moet ze in je hand houden, maar dat je je hand niet ziet.’

Dat is best lastig. De fotograaf probeert van alles, terwijl de ander tips blijft geven.

Ik kan het niet laten ook te adviseren. ’Of jij gaat met één hand aan de kade hangen terwijl je ze met je andere hand omhoog houdt,’ zeg ik tegen de raadgever.

Waarop ik direct terugkrijg: ‘Doe dan voor!’

Ik <3 Rotterdam.