+++

title = "Toneelschilders"
date = 2019-08-16T20:47:10+02:00 
tags = [ "film", "kunst" ] 
series = [ "artikelen" ] 
draft = false
summary = "Ik kijk al heel lang met heel veel plezier heel veel films. Maar ik had me nog nooit afgevraagd hoe de achtergrond in films werd gemaakt."

[[resources]]
  src = "*/naam-bestand.ext"
  title = ""


+++

Ik kijk al heel lang met heel veel plezier heel veel films. Maar ik had me nog nooit afgevraagd hoe de achtergrond in films werd gemaakt. 

Dat is natuurlijk niet helemaal waar. De opkomst van CGI en de bijbehorende veranderingen waren heus niet aan mij voorbij gegaan. Daar heb ik vast wel eens een gedachte aan gewijd. Maar grappig genoeg heb ik toen nooit bedacht hoe daarvoor de scènes werden vormgegeven. Ik kan niet anders dan concluderen dat ik ervan uitging dat dat allemaal _op locatie_ werd gefilmd. 

Nou, [dat was een nogal naïeve veronderstelling](https://www.latimes.com/entertainment-arts/business/story/2019-08-14/mike-denering-last-scenic-painter-hollywood). Er was — en met CGI in steeds mindere mate is — een hele industrie aan _scenic artists_. Deze toneelschilders moe(s)ten de achtergronden in scènes zo levensecht vormgeven, rekening houdend met belichting en camerapositie. Dat lukte dus nogal goed. Wow. 

(Toneelschilder als letterlijke vertaling is ook een correct Nederlands woord. Waarvan ik ook al onwetend was…) 


